# HashiCorp - Consul
Consul yazılımını anlatmaya başlamadan önce bazı kavramlardan bahsetmemiz faydalı olacaktır. Bu kavramlardan bahsederek Consul'un daha iyi anlaşılmasını sağlayacağız. Monolit ve mikroservis mimarileri, proxy, service mesh,service discovery ve service registry gibi kavramlardan kısaca bahsedeceğiz.
# Monolit ve Mikroservis Mimariler
Monolit ve mikroservis kavramları birer uygulama mimarisi ve iş yapış şeklidir. İkisinin arasındaki farklardan kısaca bahsedecek olursak; monolit mimaride uygulamanın her modülü(kargo, sipariş,ödeme,kayıt vs) yekpare şekilde bir bütün olarak beraberce bulunur. Mikroservis mimaride ise her modül ayrı ayrı konumlanmıştır. Bunu somutlaştırmak adına şöyle bir benzetme yapabiliriz küçüklük fotoğralarınız, lise fotoğraflarınız, üniversite mezuniyet fotoğralarınız ve ailenizle beraber olduğunuz bütün fotoğrafları tek bir klasörde tuttuğunuzda monolit, bu fotoğrafları gruplayıp ayrı ayrı klasörlere bölüp saklarsanız de mikroservis mimariye benzetmiş olursunuz. Mikroservis mimaride modüller birbirinden bağımsız oldukları için yüksek trafik alan modülleri tek başına ölçekleme şansına sahip oluruz. Ancak monolit mimaride eğer uygulamamızın bir bölümünün ölçeklenme ihtiyacı olursa mecburen tamamını ölçeklemek zorunda kalırız.
## Service Mesh(Hizmet ağı) Nedir?
Mikroservislerin birbiri ile haberleşmesini sağlayan bir altyapıdır. Service mesh olmadıgı şartlarda bu haberleşmeler ilgili mikroservis içerisinde kodlanarak belirtilir.Bu da ek geliştirme maliyeti anlamına gelir karmaşıklığı yükseltir ve mikroservislerdeki hata durumlarında sorunun çözülme süresini arttır. Service mesh bunların önüne geçerek servislerin haberleşme sürecini üstlenir ve kolay yönetilebilirlik sağlar.
## Service Discovery ve Service Registry Nedir?
Mikroservis mimarisindeki servislerin birbirleriyle haberleşebilmeleri için her servisin bir ip adresine ihtiyacı vardır. Her servis kendi ip si üzerinden request alır. Ancak mikroservis mimarideki servisler durağan değildir dinamik şekilde var olurlar. Örneğin fail olan bir servis yerine hemen yenisi oluşturulur veya yüksek trafik aldığında ölçeklenir ve instance sayısı artar. Bu nedenlerle de servisin ip adresi değişir. Service registryler sayesinde bizler çalışmakta olan instancelerin kaydını tutarız çalışır duruma geçen her instance service registry'e kaydolur ve belli aralıklarla bu instancenin yaşayıp yaşamadığı kontrol edilir. Eğer bir instance çalışmaz duruma gelir veya kapatılırsa service registryden silinir. Service discovery ise clienlerın service registryden serviceleri keşfetme sürecidir. 

